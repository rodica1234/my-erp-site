---
title: Ricerca registrazioni
sidebar_position: 2
---

Consente di ricercare tutte le registrazioni di magazzino presenti nel database con lo scopo di visualizzarle, modificarle, ed eventualmente cancellarle oppure procedere all'inserimento di una nuova registrazione; la finestra si compone di un'area di filtro e da una griglia di risultato.

Una volta impostati tutti i filtri desiderati, basterà cliccare sul pulsante **Ricerca** per visualizzare i risultati all'interno della griglia di risultato.

Per aprire i dettagli di una registrazione, basterà selezionarla e fare doppio click con il mouse oppure cliccare sul pulsante **Modifica** (consente di entrare nei dettagli e modificarli) o sul pulsante **Visualizza** (consente di entrare nei dettagli e visualizzarli ma senza poterli modificare).

Sempre da questa form si può inserire una nuova registrazione di magazzino utilizzando il pulsante **Nuovo**.

*La griglia dei risultati si compone dei seguenti campi*:

**Magazzino**: la colonna visualizza il codice del magazzino su cui è stata generata la registrazione;   

**Causale**: la colonna visualizza il codice della causale di magazzino che ha effettuato il movimento e che quindi è stata inserita nella testata della registrazione;  

**Data**: la colonna visualizza la data di inserimento della registrazione di magazzino;   

**Numero**: la colonna visualizza il numero progressivo della registrazione di magazzino;   

**Documento di riferimento**: la colonna visualizza ciò che è presente nel campo “Documento di riferimento” della testata della 
registrazione;   

**Data documento**: la colonna visualizza la data del documento di riferimento presente nella testata della registrazione;   

**Carico / Scarico**: la colonna visualizza il tipo di registrazione. Essa può essere infatti solo di carico o di scarico;   

**Magazzino di Contropartita**: la colonna visualizza il codice del magazzino della registrazione di contropartita, ove presente;   

**Causale di Contropartita**: la colonna visualizza il codice del magazzino della registrazione di contropartita, ove presente;   

**Numero contropartita**: la colonna visualizza il numero progressivo della registrazione di contropartita, ove presente;   

**Documento Riferimento contropartita**: la colonna visualizza ciò che è presente nel campo 'Documento di riferimento' della testata della registrazione di contropartita, ove presente;   

**Conto / Sottoconto / Descrizione conto**: la colonna visualizza conto, sottoconto e ragione sociale del cliente o del fornitore inserito nella testata della registrazione di magazzino.

Per tutto quanto non dettagliato in questo documento sul funzionamento comune delle form fare riferimento al seguente link [Funzionalità, pulsanti e campi comuni](/docs/guide/common).